<HTML>
<HEAD><TITLE>Medicii</TITLE></HEAD>
<BODY bgcolor=lightcyan text=black>
<Font face="Arial Black" size=6>
<Center>Viorel Prisacari</Center>
</Font face><BR><BR>
<Img src="D:\Medicii\VP1.jpg" border=10 align=left width=400 height=400 hspace=20 vspace=20>
<Font face="Times New Roman" size=4>
Viorel Prisacari (n. 26 martie 1946, Gașpar, raionul Edineț, Republica Moldova) este un epidemiolog, doctor habilitat în medicină, profesor universitar, deputat și prorector în probleme de știință al Universității de Stat de Medicină și Farmacie „Nicolae Testemițanu”.
Viorel Prisacari a terminat clasele primare în 1959, în satul său natal Gașpar din raionul Edineț. A făcut apoi școala medie în satul Parcova din același raion, pe care a absolvit-o în 1963. Studiile superioare le-a urmat la Universitatea de Stat de Medicină (1963-1969), după care a făcut doctorantura (1969-1973) și postdoctorantura (1987-1989) la catedra Epidemiologie a aceleiași universități.
Prisacari este doctor în științe medicale din 1973 și doctor habilitat în medicină din 1990, ambele titluri obținându-le în specialitatea Epidemiologie. Din 1991, este profesor universitar de aceeași specialitate.
Imediat după terminarea studiilor de post-doctorat, în 1990, Viorel Prisacari a devenit șef de catedră la Universitatea de Stat de Medicină și Farmacie „Nicolae Testemițanu” (USMF), specialitatea Epidemiologie. În același an a devenit coordonator al laboratorului științific „Epidemiologia infecțiilor nosocomiale”, iar din 1991 este prorector pentru activitatea științifică a USMF. Toate cele trei posturi le deține și în prezent.
Prisacari a publicat peste 300 de lucrări științifice și didactice, care includ 8 monografii și 6 manuale. Este autorul a 30 brevete de invenție și 102 certificate de inovator, cât și autor sau coautor al patru preparate medicamentoase. A participat la peste 30 de expoziții naționale și internaționale de invenții, inovații și transfer tehnologic, la care au fost obținute 54 de medalii.
În anii 1991-2012 a fost coordonator al activității științifice în cadrul USMF. A coordonat 13 texe de doctor și doctor habilitat în științe medicale.
Este membru al mai multor foruri naționale din domeniul medicinal, pe unele dintre care le prezidează sau le-a prezidat. Astfel, el este președinte al Societății Științifice a Epidemiologilor, Microbiologilor și Parazitologilor din Republica Moldova din 1990, al Consiliului Științific Specializat de susținere a tezelor în Medicina Preventivă (1993-1998), al Comisiei metodice de profil „Patologia infecțioasă” (1991-1999; după care a rămas ca membru până în 2012, iar de atunci este vice-președinte), al Comisiei Republicane de Atestare a medicilor epidemiologi (1996-2008; după care a rămas ca membru) etc.
<BR><BR>
<B><Ul><Li> Premii, distincții și recunoaștere</Li></Ul></B>
<Ul type=circle>
<Li> 1993 – Membru corespondent al Academiei de Științe Medicale din România</Li>
<Li>1995 – Medalia „Meritul Civic” </Li>
<Li> 1996, 2007 – Premiul AȘM</Li>
<Li> 1998 – Membru de Onoare al Societății Științifice a Epidemiologilor din România</Li>
<Li> 1999 – Titlul onorific „Om Emerit”</Li>
<Li> 2002 – Titlul onorific „Inventator remarcabil”, Geneva, Elveția</Li>
<Li>2002 – Cetățean de onoare al statului Nebraska (SUA) </Li>
<Li>2004 – Premiul Mare al AGEPI </Li>
<Li> 2005 – Diploma de Merit a AȘM</Li>
<Li> 2006 – Medalia „Dimitrie Cantemir”</Li>
<Li> 2006 – Diploma Guvernului Republicii Moldova</Li>
<Li> 2006 – Diploma Ministerului Sănătății al Republicii Moldova</Li>
<Li>2009 – Diploma de Excelență și Marele Premiu la Salonul Internațional al Cercetării, Inovării și Inventicii, Cluj-Napoca, România </Li>
<Li> 2009 – Premiul Guvernului Republicii Moldova</Li>
<Li>2010 – Medalia „Meritul inventiv” a Institutului Național de Inventică, Iași, România </Li>
<Li>2010 – Ordinul „Gloria Muncii” </Li>
<Li> 2011 – Premiul Societății de Inginerie chimică, Bruxelles, Belgia</Li>
<Li>2012 – Diploma AȘM </Li>
<Li> 2016 – Medalia „Nicolae Milescu Spătaru” a AȘM</Li>
</Ul>
</Font face>
</BODY></HTML>